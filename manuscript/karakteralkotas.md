#Karakteralkotás

Nagyon fontos, hogy minden karakter egy az egyben megfelel egy azonosítónak a fórumon. Egy felhasználó azonban több azonosítót/karaktert is birtokolhat az Aktivitás szabályzatnak megfelelően, amennyiben mindegyiknél ugyanaz az e-mail cím van beállítva.

Megkülönböztetünk játékos és mesélő karaktereket. Mesélő karaktereket az adminisztrátor regisztrálja be mindenki számára az illető első kalandjának kiírásakor. A játékos karaktereket mindenki saját magának regisztrálja.

Azokat az azonosítókat, melyekhez egy hónappal a regisztrációt követően sem tartozik karakter, figyelmeztetés nélkül töröljük. Az elkészült karakterek semmiképpen nem kerülnek törlésre. Inaktív, vagy elhalálozott karaktereink sem, bár ők az oldal létszámába nem számítanak bele.

Mesélő karakterek készítése roppant egyszerű, csak egy nevet kell választanod. A Mesélőfelvétel nyitó hozzászólásában olvashatóak az erre vonatkozó friss szabályok. Annyi a teendőd, hogy az első kalandkiírásodhoz mellékeled a választott nevedet, és az adminisztrátor elkészíti a karaktert számodra. A mesélő karaktereken/azonosítókon nem lehet osztozni, nem átnevezhetőek vagy átruházhatóak.

A játékos karakterek készítése sem bonyolult, csak több lépésből áll, ezért bővebb kifejtést igényel. Az ajánlott sorrend a következő:

1. Karakterlap
2. Regisztráció
3. Játékkezdés

##Karakterlap

Érdemes még regisztráció előtt magadnak egy egyszerű szövegfájlban elkészíteni az új karaktered adatlapját, melyet karakterlapnak nevezünk. Az alábbi sablont kell kitölteni:

**Név:** Teljes Név  
**Bázis:** CSKP  
**Faj:** Ember (Föld)  
**Kaszt:** Harcos, Tudós, Ügynök  
**Kor:** ? Év  
**Színész:** X Y  
**Kinézet:**  
_Haj:_ Szín  
_Szem:_ Szín  
_Magasság:_ ? cm  
_Súly:_ ? kg  

**Adottságok:**  
_Erő:_ ? szint  
_Ész:_ ? szint  
_Ügyesség:_ ? szint  

**Készségek:**  
_Készség:_ ? szint  

Egy jótanács, vagy megfogadod, vagy nem. Ha úgy érzed, nincs igazán jó ötleted egyből egy karakterre, célszerű ebben a sablonban fentről lefelé haladva eldöntened, milyen karaktert is szeretnél (a név kivételével). Ha lebontod ezekre az egyszerűbb kérdésekre, talán könnyebben megy majd. Természetesen erre semmi nem kötelez.

A Karakterfelvételbe csakis kész karakterlapokat lehet beküldeni. A félkész karakterek és hozzászólásaik az adminisztrátor által azonnal törlésre kerülnek.

###Név

Nos, ez faék egyszerű, csak annyit kérünk, hogy feleljen meg a fajod névadási szokásainak.

###Bázis

Nem ez a helye és az ideje, hogy új bázist hozz létre, úgyhogy csakis a Bázisok leírásában találhatók közül válogass.

###Faj

Válassz egyet a bázisodon kijátszható Fajok közül. A szabályzatban nem szereplő fajt nem lehet választani akkor sem, ha az egyébként része szerinted a CSK-univerzumnak.

###Kaszt

Erről bővebben a Kasztoknál olvashatsz, és ismét csak olyan kasztokat választhatsz, ami a bázisodon és a választott fajodon belül kijátszható közülük.

###Kor

Ez a karaktered életkora földi években számolva.

###Színész

Az a színész vagy színésznő, akinek az arcát kölcsön veszed az avatárodhoz. Célszerű minél kevésbé ismert arcot választani, akiről viszont sok kép található a neten. A foglalt arcokat a Színészválasztóban találod, őket már nem használhatod. Karakter színészt csakis akkor válthatsz, ha azt a játékban történtek indokolják.

###Kinézet

Ez egy egyszerű totó lesz, ha már választottál színészt, amit melegen ajánlunk még ezen részleg kitöltése előtt megtenni. Ezek az információk azért fontosak, mert az avatáron nem feltétlenül látszanak.

###Adottságok

Bővebben olvashatsz róluk az Adottságoknál. A karakter tulajdonságokra összesen 10 szintet oszthatsz el. A karaktered tulajdonságai a  Fajod alapján további módosítóknak van kitéve, ezeket is alkalmaznod kell rájuk.

###Készségek

Bővebben olvashatsz róluk a Készségeknél. Válogass a játékbeli készségek közül és ossz el közöttük legfeljebb 10 szintet, majd alkalmazd rá a Kasztod alapján érvényes módosítókat.

##Regisztráció

Ha a karakterlapoddal megvagy, akkor nincs más hátra, minthogy regisztrálj. Valós e-mail címet adj meg, felhasználói névnek pedig a karaktered nevét.

Ha ez nem az első karaktered, akkor győződj meg még regisztráció előtt arról, hogy van elég aktivitás pontod hozzá, és használd ugyanazt az e-mail címet, mint a többi karakterednél.

Ezután tedd fel az elkészült karakterlapodat a Karakterfelvételbe, valamint állíts be a karaktered színésze alapján egy megfelelő avatárt.

Lépj be a választott fajod, kasztjaid és a bázisod csoportjába.

##Játékkezdés

Nincs más hátra, mint hogy keress magadnak egy szabadjátékot, és máris belevetheted magad a játékba!
