#Bevezető

A világűr közelebb van, mint hinnénk. Ami azt illeti, csupán egyetlen lépésre. Kicsiny bolygónkon van egy hely, ahol a kapu a csillagokra nyílik. Ez a Csillagkapu Parancsnokság (CSKP), benne magával a Csillagkapuval. Hat éve csak azonban csak porcicák lakják. Mikor Atlantisz hazatért, nem restellték használni. A városhajó könnyedén elrejthető volt a Holdon, mellette a CSKP-re nem volt többé szükség... Egészen mostanáig.

Atlantisz pajzsa ugyanis sok energiát eszik, és az elemei, a ZPM-ek kezdtek lemerülni. Még mielőtt elérték volna a kritikus szintet, a várost nemrég áthelyezték egy korábban néptelen tejúti bolygó óceánjára. Az utazás még így is teljesen lemerítette a ZPM-eket. Atlantisz pajzs nélkül is működőképes, ám teljesen védtelen, ezért a bolygó kapucíme hétpecsétes titok. A továbbiakban, mint Alfa-bázis üzemel. Vezetője Dr. Daniel Jackson, aki az elmúlt hat évben is igazgatta. A Csillagkapu Parancsnokságot pedig leporolták, és ismét üzembe helyezték. A vezetője Albert Reynolds tábornok lett, az éppen bezárt Alfa-bázis parancsnoka frissen előléptetve. Ismét a CSKP rejti a Föld legfontosabb űrprogramját, szoros együttműködésben az 51-es körzettel, mely Dr. Rodney McKay vezetése alatt áll.

Az USA Csillagkapu Programját a Bolygóvédelmi Központ koordinálja. Vezetője Jack O'Neill tábornok. A Központ tartaná a kapcsolatot egy az Univerzum másik végében ragadt földi csapattal, a Végzet nevű űrhajó legénységével. A távolság miatt az egyetlen kapcsolatfelvételi lehetőségük a Földdel a testcsere ősi kommunikációs kövek használatával. A Központ kommunikációs szobájában azonban négy éve hiába várják a Végzet jelentkezését, pedig már tavaly fel kellett volna ébredniük a sztázisból, melybe kényszerültek.

Szerencsére a Földnek van néhány saját űrhajója is, a jó öreg BC-304-esek. Az Odyssey, Cameron Mitchell ezredes vezetésével, a Hammond, Samantha Carter ezredes vezetésével, a Daedalus, John Sheppard ezredes vezetésével, és az Apollo, Evan Lorne ezredes vezetésével. Ezek az űrhajók mind az US Air Force birtokában vannak. Ám van még egy, a Sun Tzu, melyet a kínaiak használnak, és idestova hat éve jelen vannak vele a galaxisban.

Elvileg mindössze öt ország tud a Csillagkapuról, és az ezzel kapcsolatos eseményekről az elmúlt két évtizedben. Az USA, valamint még Franciaország, Nagy-Britannia, Oroszország és Kína. Ezek a nemzetek eddig nagyrészt megelégedtek azzal, ami az USA Csillagkapu Programjából nekik csurrant-csöppent. Egy nemzetközi bizottság, az IOA e nemzetek képviselőiből tevődik össze, és befolyással bír minden a világűrhöz kapcsolódó programra. Az USA képviselője ebben a bizottságban Richard Woolsey. A publikum előtt már sokan megpróbálták felfedni a Csillagkapu létezését, ám eddig ezt sikerült elodázni, és teljes titokban működni.

A galaxis főleg emberek által lakott, mely nagyrészt a Lucian szövetség befolyása alatt áll. Ők a korábbi hamis istenek, a Goa'uldok legyőzése után tettek szert hatalmukra, sok szempontból át is véve azok helyét. Az embereket a Jaffák ellen hergelték, akik túlságosan emlékezetették az embereket régi uraikra. A Jaffák erre elvonultak a galaxis egy külön szektorába, ahol felépítették a Szabad Jaffa Nemzetet. A Szabad Jaffák vezetője Teal'c, aki részt vett a Jaffák és az egész galaxis felszabadításában a Goa'uldok uralma alól. A Lucian szövetséget nem sikerült összeomlasztani, viszont nemrég sikerült elérni, hogy Vala Mal Doran kerüljön az élére, aki titokban a Földnek dolgozik. A Tok'rák, feltehetően kritikusan csökkenő létszámuk miatt ismét rejtekbe vonultak, és a Föld már régóta nem is hallott felőlük.

A Pegazus-galaxis helyzetéről szinte semmit sem tudunk. Az athosziak, köztük Teyla, valamint Ronon is, nem sokkal Atlantisz megérkezése után hazatértek a Sheppard vezette Daedalus fedélzetén, és Rodney is elkísérte őket, mielőtt áthelyezték volna az 51-es körzetbe. A Föld ezután már nem foglalkozott a Pegazussal, nem volt mit keresniük ott, csak a veszélyt.

A helyzet tehát viszonylag békés, ám az egyensúly érzékeny, és még mindig rengeteg ismeretlen bolygó csak arra vár, hogy valaki felfedezze...
