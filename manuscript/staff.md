#Staff

**A staff az oldal vezetősége. Feladatuk az ügyek intézése és a kérdések eldöntése.**

Egész pontosan _ügynek_ hívjuk a szabályzatban egyértelműen lefedett eseteket,
például amikor egy karakter inaktivitását kell kezelni. _Kérdésnek_ pedig olyan dolgokat,
melyekhez legfeljebb kapaszkodó van a szabályzatban, például a naplóbejegyzések
elfogadásával kapcsolatban, vagy még kapaszkodó sem, amit egy váratlan élethelyzet
bármikor előidézhet.

A staff létszáma mindig meg kell hogy egyezzen a játékban levő bázisok számával,
mivel minden stafftag egyben bázisvezető is egy és csak egy bázison, továbbá bázisvezető
karakterén viseli a staffi jogosultságait, valamint végzi staffi feladatait. **A staff
tagjai tehát a bázisvezetők, azaz moderátorok, valamint van közöttük egy kiemelt moderátor,
az adminisztrátor.**

Alapszabály, hogy minden olyan ügyet és kérdést, amely csak egy bázist érint,
az adott bázis vezetője dönt el, míg minden olyat, ami egynél többet érint,
az adminisztrátor.

**Az adminisztrátor felelősségei:**
* az oldal technikai feltételeinek megteremtése és folyamatos fejlesztése
* az oldal képviselete az frpg közösségben
* az oldal hirdetése, népszerűsítése
* az oldal minden tagjával kapcsolatfelvétel, IM elérhetőség megadása
* bázisok indítása / bezárása és bázisvezetők kinevezése / lefokozása
* a főszál és a kalandok koordinálása, az ötletek elsődleges elbírálása
* a kalandciklusok fanfic formában való kiadásának koordinálása
* a játékszabályok megírása és/vagy szükség esetén módosítása
* a világleírások megírása vagy elbírálása
* az egynél több bázist érintő ügyek intézése és kérdések eldöntése

**A moderátorok felelősségei a saját bázisán:**
* a bázisleírás megírása és/vagy szükség esetén módosítása
* a bázis kalandjainak és főszálának koordinálása, az ötletek másodlagos elbírálása
* a bázison játszó karakterek előtörténetének és naplóbejegyzéseinek elbírálása
* a bázison zajló szabadjáték állandó életben tartása
* a bázis minden tagjával kapcsolatfelvétel, IM elérhetőség megadása
* a bázisnapló vezetése
* a bázist érintő ügyek intézése és kérdések eldöntése

Ez csak egy tételes felsorolás, hogy szemléltesse, az alapelv hogyan alkalmazandó
a gyakorlatban. A szabályzat további részeiben bővebb részletek és egyéb instrukciók
is vannak a moderátorok és adminisztrátorok feladatairól.
